{{同人作品版权声明}}
{{Infobox TongRen <!-- 按照这么写，就能得出右边的结果  -->
| 同人作品       = {{PAGENAME}}
| 图像	= 
| 图像信息    = 

| 北朝论坛    = 
| 北朝原帖    = 

| 百度贴吧    = 佳翌Blues
| 贴吧原帖    =[http://tieba.baidu.com/p/4593674695 讨髡匪檄]

| SC论坛      =
| SC原帖      =  

| 其他网站      =
| 其他      =  

| 首次发布  =2016-06-06
| 最近更新  =2016-06-06

| 地点        = 
| 涉及方面    =  檄文
| 内容关键字  =   文言

| 完结情况    = 完结
| 字数统计    =  1.1
| 转正状态    =  待转正
| 转正所在章节=  

}}

<div style="text-indent:2em">
<div style="padding-left:3em">

髡贼称乱以来，于今八年矣。荼毒生灵数百余万，蹂躏州县千余里，所过之境，船只无论大小，人民无论贫富，一概抢掠罄尽，寸草不留。其掳入贼中者，剥取衣服，搜括银钱，银满五两而不献贼者即行斩首。男子日给米一合，驱之临阵向前，驱之筑城浚濠。妇人日给米一合，驱之登陴守夜，驱之运米挑煤。妇女而不肯解脚者，则立斩其足以示众妇。船户而阴谋逃归者，则倒抬其尸以示众船。髡贼自处于安富尊荣，而视我两湖三江被胁之人曾犬豕牛马之不若。此其残忍残酷，凡有血气者未有闻之而不痛憾者也。

自唐虞三代以来，历世圣人扶持名教，敦叙人伦，君臣、父子、上下、尊卑，秩然如冠履之不可倒置。髡贼窃外夷之绪，崇澳洲之伪学。自其伪相起，下逮兵卒贱役，皆以同志称之，目无君父，竟谓君王乃天下之大害。农不能自耕以纳赋，而谓田皆国有；商不能自买以取息，而谓货皆统购统销；士不能诵孔子之经，而别有所谓澳洲之学、《数学》之书，举中国数千年礼义人伦诗书典则，一旦扫地荡尽。此岂独我大明之变，乃开辟以来名教之奇变，我孔子孟子之所痛哭于九原，凡读书识字者，又乌可袖手安坐，不思一为之所也。

自古生有功德，没则为神，王道治明，神道治幽，虽乱臣贼子穷凶极丑亦往往敬畏神祇，虽闯贼献贼亦礼敬圣庙。髡匪焚临高之学宫，毁宣圣之木主，十哲两庑，狼藉满地。嗣是所过郡县，先毁庙宇，即忠臣义士如关帝岳王之凛凛，亦皆污其宫室，残其身首。以至佛寺、道院、城隍、社坛，无朝不焚，无像不灭。斯又鬼神所共愤怒，欲一雪此憾于冥冥之中者也。

本部堂奉天子命，统师二万，水陆并进，誓将卧薪尝胆，殄此凶逆，救我被掳之船只，找出被胁之民人。不特纾君父宵旰之勤劳，而且慰孔孟人伦之隐痛。不特为百万生灵报枉杀之仇，而且为上下神祇雪被辱之憾。

是用传檄远近，咸使闻知。倘有血性男子，号召义旅，助我征剿者，本部堂引为心腹，酌给口粮。倘有抱道君子，痛澳洲伪学之横行中原，赫然奋怒以卫吾道者，本部堂礼之幕府，待以宾师。倘有仗义仁人，捐银助饷者，千金以内，给予实收部照，千金以上，专摺奏请优叙。倘有久陷贼中，自找来归，杀其头目，以城来降者，本部堂收之帐下，奏受官爵。倘有被胁经年，发长数寸，临阵弃械，徒手归诚者，一概免死，资遣回藉。在昔汉唐之末，群盗如毛，皆由主昏政乱，莫能削平。今天子忧勤惕厉，敬天恤民，田不加赋，户不抽丁，以列圣深厚之仁，讨暴虐无赖之贼，无论迟速，终归灭亡，不待智者而明矣。若尔披胁之人，甘心从逆，抗拒天诛，大兵一压，玉石俱焚，亦不能更为分别也。

本部堂德薄能鲜，独仗忠信二字为行军之本，上有日月，下有鬼神，明有浩浩长江之水，幽有前此殉难各忠臣烈士之魂，实鉴吾心，咸听吾言。檄到如律令，无忽！




</div>
</div>













[[分类:同人作品]]