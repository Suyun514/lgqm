==作者==
<div style="text-indent:2em">
汉家天子使
</div>
==原帖==
<div style="text-indent:2em">
'''北朝论坛：'''
<div style="padding-left:2em">
[http://bbs.northernbbs.cn/forum.php?mod=viewthread&tid=3654 祭皇宋端宗裕文昭武愍孝皇帝文]
</div>

'''龙的天空：'''
<div style="padding-left:2em">
[http://lkong.cn/thread/465010 祭皇宋端宗裕文昭武愍孝皇帝文]
</div>
</div>
==状态==
<div style="text-indent:2em">
完结，待转正。

'''开 始  时 间:'''2011-08-19

'''最后更新时间:'''2011-9-17
</div>
==正文==
<div style="text-indent:2em">
<big>'''祭皇宋端宗裕文昭武愍孝皇帝文'''</big>
<div style="padding-left:3em">

维皇宋祥兴三百五十三年，岁次庚午，八月庚子朔十九日戊午，大宋太师右丞相兼知枢密院事海北招讨安抚巡省黜陟大使资政殿学士上柱国信国公文德嗣，太尉伏波军水师都统制岭南路经略安抚招讨副使右卫上将军上柱国象郡公陈海阳，率所部甲士，临兵屯门，自大屿山，诣故行在，以太牢祭裕文昭武愍孝皇帝。


'''其文曰：'''

呜呼！国家危难，振古有闻。周幽不德，镐京残破；晋国末造，永嘉凄惶。唐季丧乱，纲纪崩摧；五代构兵，人不堪受。天水二圣，沈谋英断；削平天下，民终得安。

伏念皇宋基业垂谟三百余年，军州列土四百余座，宽仁御下，德被唐虞。孰料天心不顺、造化弄人。冰冻三尺，非一日之寒；国事危难，岂旦夕能复？虽明君在朝、燕云无缺，奈何女真蠓元、相继为逆？

时至理宗，疆宇日蹙，贾似道执国命。度宗继统，虽无大失德，而拱手权奸，衰敝寝甚。考其当时事势，非有雄才睿略之主，岂能振起其坠绪哉！

历数有归，宋祚寻讫，神州陆沉，黎民左衽。帝方御世，疆土不存片土。蠓元蛇结，中朝气吞久矣。帝生而徇齐，幼而敦敏，以慈俭为宝，服浣濯之衣，毁奇巧之器，却女乐之献，悟畋游之非。绝远物，抑符瑞，闵农事，考治功。讲学以求多闻，不罪狂悖以劝谏士，哀矜恻怛，勤以自励，日晏忘食。涂登千里，日踰十晨，严霜惨节，悲风断肌，去亲为客，如何如何！东顾五州之隔，西眺九派之分；窥地门之绝景，望天际之孤云。长图大念，隐心者久矣！南则积山万状，负气争高，含霞饮景，参差代雄，凌跨长陇，前后相属，带天有匝，横地无穷。东则砥原远隰，亡端靡际。寒蓬夕卷，古树云平。旋风四起，思鸟群归。静听无闻，极视不见。北则陂池潜演，湖脉通连。苎蒿攸积，菰芦所繁。栖波之鸟，水化之虫,智吞愚，强捕小，号噪惊聒，纷牣其中，西则回江永指，长波天合。滔滔何穷，漫漫安竭！创古迄今，舳舻相接。思尽波涛，悲满潭壑。烟归八表，终为野尘。而是注集，长写不测，修灵浩荡，知其何故哉！唯礼义干橹、忠义甲胄，方能延祚于舟楫，而为海上之谋。

崖山凄凄，忠武（张世杰）文襄（陆秀夫）死难。澳洲渺渺，帝昺宜中何在？当是时也，达达寇乱诸国，发铁骑而凌乌合，其势大也极矣。挥鞭能发千军，振衣可怖万里。而元主之心，未有休止。乃发师船，穷兵海洋。拒而不纳，岛夷尚知忠义。为伥侍贼，范虎可谓小人。天怒海啸，片板无存。神明无偏，以为惩戒。

文正（文天祥）赋歌，其名正气。闻歌而浮海以避秦者，莫可尽数。故陈文忠（陈宜中）奉成祖（帝昺）在暹，能稍聚义民五万有奇，制度一如行在。声势稍振，而为元寇、土著所忌。鞑官南来，兵叩爪哇，成祖闻东南海中有川泽美地，乃起舟舶，复入大海，至于澳洲。夫澳洲者，于史无传。地在东南海中，去中国两万里。土地广袤，山川钟灵，为一方水土独秀，南方精气之所凝。凤鸣岐山，周人旧邦维新。宋得此洲，疆土岂非天授？

呜呼，蠓元不存已三百年矣！吾皇方崩，澳洲未拓。猃狁猾夏，山河荼毒；九域腥膻，赤县蒙耻。左衽门庭，夷吾功废；披发冥府，子路曷悲！凡诸夏苗裔，莫不喑呜。志士仁人，前仆后继。福通山童、托言宋祚，驱逐鞑虏、恢复中夏。朱明相继，能保其国。中叶以后，逐渐衰微。而今建虏僭越辽东，中夏恐又将遭鼎覆！岁在甲申，鼠尾能易冠冕；以夷变夏，家国复为板荡。

然胡狄之运，不过百载，宋祚崔嵬，开土南荒。四百有年，生齿辐辏。卧薪尝胆，不忘仇雠。古之南渡，未有还者。今发军旅，还师中土。安世济民，剪除清氛。全祖宗燕云之志业，保种族名教之传替。遂矢伟迹，欲昭天日。椎心泣血，以俟伟时。

伏惟尚飨！


(没有写新东西，把这个发出来庆贺党公带给我们的新世界。)



</div>
</div>













[[分类:同人作品]]