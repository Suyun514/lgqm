{{同人作品版权声明}}
{{Infobox TongRen <!-- 按照这么写，就能得出右边的结果  -->
| 同人作品       = {{PAGENAME}}
| 图像	= 
| 图像信息    = 

| 北朝论坛    = 
| 北朝原帖    = 

| 百度贴吧    = ldj517
| 贴吧原帖    =[http://tieba.baidu.com/p/4922859566 【同人】张岱夜读《哈三篇》]

| SC论坛      =
| SC原帖      =  

| 其他网站      =
| 其他      =  

| 首次发布  =2017-01-01 
| 最近更新  =2017-01-01 

| 地点        = 广州
| 涉及方面    =  
| 内容关键字  =   批驳腐儒，改编

| 完结情况    = 完结
| 字数统计    =  3.3
| 转正状态    =  待转正
| 转正所在章节=  

}}
__TOC__

<div style="text-indent:2em">
<div style="padding-left:3em">
这一日，张岱寄居在梁府之中，晚饭之后，拿起梁公子最近送来的几篇澳洲新闻纸消遣解闷。张岱虽对髡贼的学说颇为鄙夷，但这澳洲的新鲜物事却极为推崇。这时一位梁府家丁跑来，说府外来了位假髡，言说有元老给张公子送了件礼物，让家丁转送进内府，自行走了。张岱拿过礼物，却见是个公文袋，封的很严，听梁公子提过，这是真髡之间传递机要函件的惯例。撕开袋子，里面有信一封，薄书一本。

展开信件，信上并无名姓落款，显然写信之人并不希望泄露身份，信内很简单，用的是澳洲白话。

听说张公子跟刘元老接触后，对澳洲学问很鄙视，但刘元老学的是澳洲医术，不是澳洲儒学，术业专攻不同。而且澳洲儒学跟如今的明国儒学大相径庭，本不想广为宣扬，引起大道之争，不过张秀才既然有兴趣，我送你一本澳洲儒学的书籍。这本书乃是我大宋崖山兵败之后，乘桴浮于海上之时，几位儒生对大宋的败因进行分析，争论不休，这时海中浮出一只巨蛤，口吐文章三篇，从根本上批驳了旧式儒学，澳宋儒学从此与旧儒分道扬镳，自称新儒，后人将这三篇文章汇集起来，称为《哈三篇》。

张公子看了信件，顿时对这本书起了兴趣，如果信内所言为真，那这本《哈三篇》可就是澳洲儒学的根本所在了，连忙调亮的桌上的澳洲明灯，展开薄书细细研读。



'''书内所载如下：'''

==第一篇《原君》==
<div style="padding-left:3em">
有生之初，人各自私也，人各自利也，天下有公利而莫或兴之，有公害而莫或除之。

有人者出，不以一己之利为利，而使天下受其利，不以一己之害为害，而使天下释其害。此其人之勤劳必千万于天下之人。夫以千万倍之勤劳而己又不享其利，必非天下之人情所欲居也。故古之人君，量而不欲入者，许由、务光是也；入而又去之者，尧、舜是也；初不欲入而不得去者，禹是也。岂古之人有所异哉？好逸恶劳，亦犹夫人之情也。

后之为人君者不然，以为天下利害之权皆出于我，我以天下之利尽归于己，以天下之害尽归于人，亦无不可；使天下之人不敢自私，不敢自利，以我之大私为天下之大公。始而惭焉，久而安焉，视天下为莫大之产业，传之子孙，受享无穷；汉高帝所谓“某业所就，孰与仲多”者，其逐利之情不觉溢之于辞矣。此无他，古者以天下为主，君为客，凡君之所毕世而经营者，为天下也。

今也以君为主，天下为客，凡天下之无地而得安宁者，为君也。是以其末得之也，屠毒天下之肝脑，离散天下之子女，以博我一人之产业，曾不惨然！曰“我固为子孙创业也”。其既得之也，敲剥天下之骨髓，离散天下之子女，以奉我一人之淫乐，视为当然，曰“此我产业之花息也”。然则为天下之大害者，君而已矣。

向使无君，人各得自私也，人各得自利也。鸣呼，岂设君之道固如是乎！

古者天下之人爱戴其君，比之如父，拟之如天，诚不为过也。今也天下之人怨恶其君，视之如寇雠，名之为独夫，固其所也。而小儒规规焉以君臣之义无所逃于天地之间，至桀、纣之暴，犹谓汤、武不当诛之，而妄传伯夷、叔齐无稽之事，使兆人万姓崩溃之血肉，曾不异夫腐鼠。岂天地之大，于兆人万姓之中，独私其一人一姓乎？是故武王圣人也，孟子之言，圣人之言也。

后世之君，欲以如父如天之空名禁人之窥伺者，皆不便于其言，至废孟子而不立，非导源于小儒乎！

虽然，使后之为君者，仅欲保其产业，传之无穷，亦无怪乎其私之也。既以产业视之，为公则锱铢必较，为私则淫欲无止，此君邪？此非天下之大盗乎？视之若仲尼，实之为阳货，天下咸除之。摄缄縢，固局鐍，一人之智力不能胜天下欲得之者之众，远者数世，近者及身，其血肉之崩溃在其子孙矣。

是故明乎为君之为国者，则唐、虞之世，人人能让，许由、务光非绝尘也；不明乎为君之为国者，则市井之间，人人可欲，许由、务光所以旷后世而不闻也。乃君之为国者，而非国之为君尔，非为贤愚之明，代天之职分也。商子之变则职分定，神器有变则职分易，国存则君道在，国亡而君道倾。
</div>



==第二篇《原臣》==
<div style="padding-left:3em">
有人焉，视于无形，听于无声，以事其君，可谓之臣乎？

曰：否！杀其身以事其君，可谓之臣乎？曰：否。夫视于无形，听于无声，资于事父也；杀其身者，无私之极则也。而犹不足以当之，则臣道如何而后可？日：缘夫天下之大，非一人之所能冶，而分冶之以群工。

故我之出而仕也，为天下，非为君也；为万民，非为一姓也。吾以天下万民起见，非其道，即君以形声强我，未之敢从也，况于无形无声乎！非其道，即立身于其朝，未之敢许也，况于杀其身乎！不然，而以君之一身一姓起见，君有无形无声之嗜欲，吾从而视之听之，此宦官宫妾之心也；君为己死而为己亡，吾从而死之亡之，此其私昵者之事也。是乃臣不臣之辨也。

世之为臣者昧于此义，以谓臣为君而设者也。君分吾以天下而后治之，君授吾以人民而后牧之，视天下人民为人君橐中之私物。今以四方之劳扰，民生之憔悴，足以危吾君也，不得不讲治之牧之之术。苟无系于社稷之存亡，则四方之劳扰，民生之憔悴，虽有诚臣，亦以为纤芥之疾也。

夫古之为臣者，于此乎，于彼乎？盖天下之治乱，不在一姓之兴亡，而在万民之生息。是故桀、纣之亡，乃所以为治也：秦政、蒙古之兴，乃所以为乱也；晋、宋、齐、梁之兴亡，无与于治乱者也。为臣者轻视斯民之水火，即能辅君而兴，从君而亡，其于臣道固末尝不背也。

夫治天下犹曳大木然，前者唱邪，后者唱许。君与臣，共曳木之人也；若曳木者力不能挽，手不执绋，足不履地，空乎以娱从曳木者以为良，而曳木之职荒矣。

嗟乎！后世骄君自恣，不以天下万民为事。其所求乎草野者，不过欲得奔走服役之人。乃使草野之应于上者，亦不出夫奔走服役，一时免于寒饿、遂感在上之知遇，不复计其礼之备与不备，其道之昌与不昌，跻之仆妾之间而以为当然。

或曰：臣不与子并称乎？曰：非也。父子一气，子分父之身而为身。故孝子虽异身，而能日近其气，久之无不通矣；不孝之子，分身而后，日远日疏，久之而气不相似矣。君臣之名，从天下而有之者也。吾无天下之责，则吾在君为路人。出而仕于君也，不以天下为事，则君之仆妾也；以天下为事，则君之师友也。夫臣者，侍天下而非侍一人，万民昌而独夫怨，臣之得也，万民衰而独夫乐，臣之失也。
</div>



==第三篇《原法》==
<div style="padding-left:3em">
三代以上有法，三代以下无法。

何以言之？二帝、三王知天下之不可无养也，为之授田以耕之；知天下之不可无衣也，为之授地以桑麻之：知天下之不可无教也，为之学校以兴之，为之婚姻之礼以防其淫，为之卒乘之赋以防其乱。此三代以上之法也，固末尝为一己而立也。

后之人主，既得天下，唯恐其祚命之不长也，子孙之不能保有也，思患于末然以为之法。然则其所谓法者，一家之法，而非天下之法也。是故秦变宫宰而为三公，以制衡得私于我也；汉建庶孽，以其可以藩屏于我也；宋解方镇之兵，以方镇之不利于我也。此其法何曾有一毫为天下之心哉！而亦可谓之法乎？

三代之法，藏天下于天下者也：山泽之利不必其尽取，刑赏之权不虞其旁落，贵不在朝廷也，贱不在草莽也。天子与民相契，而约为法，法藏天下，则三代得治，所谓王法莫外如是。

后世之法，藏天下于筐箧者也；利不欲其遗于下，福必欲其敛于上；用一人焉则疑其自私，而又用一人以制其私；行一事焉则虑其可欺，而又设一事以防其欺。天下之人共知其筐箧之所在，吾亦鳃鳃然日唯筐箧之是虞，向其法不得不密。法愈密而天下之乱即生于法之中，所谓非法之法也。

论者谓一代有一代之法，子孙以法祖为孝。夫非法之法，前王不胜其利欲之私以创之，后王或不胜其利欲之私以坏之。

坏之者固足以害天下，其创之者亦未始非害天下者也。乃必欲周旋于此胶彼漆之中，以博宪章之余名，此俗儒之剿说也。即论者谓天下之治乱不系于法之存亡。

夫古今之变，至秦而一尽，至宋而又一尽，经此二尽之后，古圣王之所恻隐爱人而经营者荡然无具，苟非为之远思深览，一一通变，兴先王之王法，废后王之非法，生民之戚戚终无已时也。

即论者谓有治人无治法，吾以谓有治法而后有治人。自非法之法桎梏天下人之手足，即有能治之人，终不胜其牵挽嫌疑之顾盼，有所设施，亦就其分之所得，安于苟简，而不能有度外之功名。使先王之法而在，莫不有法外之意存乎其间。其人是也，则可以无不行之意；其人非也，亦不至深刻罗网，反害天下。故曰有冶法而后有治人。
</div>




<blockquote>
<div style="font-size: 14px ">  
<div style="text-indent:2em">
这个所谓《哈三篇》，改自黄宗羲《明夷待访录》的开头三篇，题目照旧<!-- 作者开篇语或 说明 -->
</div>  </div>
</blockquote>

</div>
</div>













[[分类:同人作品]]