{{同人作品版权声明}}
{{Infobox TongRen <!-- 按照这么写，就能得出右边的结果  -->
| 同人作品       = {{PAGENAME}}
| 图像	= 
| 图像信息    = 

| 北朝论坛    = 
| 北朝原帖    = 

| 百度贴吧    = 庄氏明史《黄秉坤传》
| 贴吧原帖    =[http://tieba.baidu.com/p/4438402841 百度临高启明吧] 

| SC论坛      =
| SC原帖      =  

| 其他网站      =
| 其他      =  

| 首次发布  = 2016-03-26
| 最近更新  = 2016-03-26

| 地点        =  海南，广州
| 涉及方面    =  
| 内容关键字  =   古文,历史

| 完结情况    = 未完结
| 字数统计    = 1
| 转正状态    =   待转正
| 转正所在章节=  

}}
__TOC__
<div style="text-indent:2em">
<div style="padding-left:3em">

黄禀坤，琼府临高人。粤海不靖，多海寇。父守统操持乡勇，结寨御贼。禀坤随父练勇，又好诗书，有文名，天启年试为廪生，乡里多雅重之。

崇祯初，巨铁船载髡贼数百以入临高，结寨百仞。禀坤弟引十数乡勇行于阡陌，贼数十袭之，势寡力薄，皆殁。守统大恸，乃集乡勇百余，并良驹烈弓，往讨之。然贼铳炮甚锐，守统伤股堕马，余遂溃。髡贼竟入临高，与令吴明晋约。由是丈田亩，收秋赋，纳流亡，设学塾工场，而明之官吏弗之禁。

或言守统杀髡贼众，贼恨之，欲往伐黄家寨。禀坤以为必死，遂语县学王赐曰：“大丈夫死则死矣，然当抗贼至殁。”贼竟无伐之，而授守统县咨议员之职。守统与子弟计曰：“晋髡贼虽入临高，然仍尊吴令为上。我等当效关云长'降汉不降曹'之故事，固臣髡贼，实臣大明矣。”禀坤谏曰：“髡贼能踞临高者，盖以其船快炮利，而我师老疲也。若朝廷倾力伐之，我等侧为内应，定能一举而平。今当虚与委蛇，以晓髡事。”守统以为然。

三年，两广总督王尊德闻髡事，使何如宾渡海讨之。禀坤乃与同年李孝朋私募死士，欲举义以应剿。未几，官军败绩，盔甲印绶尽为之得。孝朋等震怖，事遂不成。或间往谒髡贼厂卫赵蛮熊，言如此。蛮熊轻之，禀坤等尽活。

髡贼既踞琼府南北州县，又攫九龙，台湾，其势益壮。临高缙绅多以髡富，而孝朋尤甚。亲髡者众而恶髡者少，多远禀坤者。禀坤以为髡之善战者有三：一快船、二连珠铳、三养兵练兵之法。欲复琼府，惟师髡技以制髡。遂与王赐，进士刘大霖等访髡之学塾。髡之所教者，格物之学也。书以俗体，又间夷文，士子难之。禀坤得髡之符咒“树里话”，以澳洲炭笔誊数十，诵之，竟通晓髡务。

</div>
</div>
[[分类:同人作品]]