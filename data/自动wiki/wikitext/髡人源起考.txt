{{同人作品版权声明}}
{{Infobox TongRen <!-- 按照这么写，就能得出右边的结果  -->
| 同人作品       = {{PAGENAME}}
| 图像	= 
| 图像信息    = 

| 北朝论坛    = 
| 北朝原帖    = 

| 百度贴吧    = 农庄的鬼畜
| 贴吧原帖    =[http://tieba.baidu.com/p/4619808109 髡人源起考]

| SC论坛      =
| SC原帖      =  

| 其他网站      =
| 其他      =  

| 首次发布  =2016-6-19
| 最近更新  =2016-08-08

| 地点        = 
| 涉及方面    =  文言
| 内容关键字  =   髡人，习俗种种

| 完结情况    = 完结
| 字数统计    =  5.2
| 转正状态    =  待转正
| 转正所在章节=  

}}
__TOC__
<div style="text-indent:2em">
髡人自称“澳宋”，澳洲之赵宋后裔之谓也，此天下人所共知也。

然髡人因何髡发？

习气性情、官吏称呼何异于华夏，亦不同于赵宋？

赵宋以武事衰弱而亡于北虏，髡人何以船坚炮利？

赵宋儒学甚盛，然髡人何以视圣人之学如敝履，以致呼 至圣先师为“孔老二”？

此中原因市井传讹甚多，然皆无稽之谈耳。吾于崇祯年于杭州遇一广里海商名曾卷者，相谈甚欢，尝为余言之，其人亦曾进学，同学多有为髡人之官者，兼之来往于海上，颇熟悉髡事，所言当切实可信。
</div>



==髡发==
<div style="text-indent:2em">
<div style="padding-left:3em">

曾卷曾以“儒学于宋时极盛，髡人即自称赵宋后裔，何以髡发，岂不闻“身体发肤，受之父母，不可毁伤”乎？”问其同学李子玉，子玉曰：吾尝听首长言，髡者，刑也，崖山之后，赵宋君臣数十万渡海南迁，途中暑热难当，兼之乏水少食，得以生至澳洲者，十不及三，澳洲地处南隅，万事不备，人心惶惶，宋帝为安定稳定人心，遂下罪己诏，以“弃亿兆赤子于神州，委十万忠魂于鱼腹”故，欲自逊位以谢天下，群臣百姓闻之，皆涕涕沾襟，以为罪不在君而在己，于是上至皇室贵胄，下至贩夫走卒，皆髡发罪己，以示不忘崖山之耻也，其后世世髡发，以戒子孙。呜呼，髡人不忘亡国之耻，诚忠义之士也。



髡人的工匠们在“国耻日”出操一天，他们高呼：“你忘了崖山的耻辱吗?”工匠们异口同声回答：“不敢忘!”
</div>
</div>



==髡人不尊儒==
<div style="text-indent:2em">
<div style="padding-left:3em">

吾尝读髡人之书，其于圣人之学，亦有精通者，训诂考据则大有可观，由此可见澳洲亦有大儒，然所见髡人，多不习五经，吾甚为怪。曾卷曰：奥宋立国后，痛定思痛，举国大议，名曰”解放思想，事实就是“，以求治国利民之方，跨海复国之策，凡有一策者，皆可大书之于午门外墙，曰”大字报“，一小卒以为：当獴元跨马弯弓之士，十朱子（朱熹）不如一卒子也。宋人亡国之痛，痛入骨髓，多是之，以为儒生空谈高论，无助于事，四体不勤、五谷不分，内不能免兵民之饥疲，外不能御鞑虏于江北。由是奥宋儒学不昌矣，人见儒生，多以”臭老九“讽之，以其为奥宋第九等人故也。
</div>
</div>



==髡人兵制==
<div style="text-indent:2em">
<div style="padding-left:3em">

髡人亦有爵位，然只武人现掌兵事者可得，曰“现役”，其爵曰将、曰校、曰尉、曰士，各分上中下三等，如我朝公侯伯子男诸爵，髡人凡掌兵者必有爵位，且爵之高低与所将之兵多寡相系，累功或累年皆可升爵，临战时又设“司灵”一员，如我朝之督师也。髡人制度：战中如主将死，则以爵最高者继之，盖因爵高者非累年宿将即智勇猛将也。澄迈一战，髡人有一连长（一连百五十人，连长类我朝把总）死，髡兵即以爵最高者少尉名田两者为将，既而田两伤股，又以一上士继之，该连百五十人，虽连长死伤相继，而行伍不乱，犹大呼酣战不止，毫无溃散之形。髡人能战，此其因也。

</div>
</div>

==髡官==
<div style="text-indent:2em">
<div style="padding-left:3em">

髡人之官制，权最大者曰元老院，元老院者，五百元老所居别院也，国家大事皆决于元老院，宋帝拱手而已，髡人傲慢无礼，盖于澳洲即常凌虐主上，不以为怪故也。元老又名粗胚，皆爱肉包，见肉包则喜，我朝欲铲平髡祸，莫若投其所好，多与肉包，待其松懈，一鼓可成擒也。元老院置“执委”九，各管一事，如我朝六部尚书，首脑一人，曰“主席”类古时相国也。元老四年一易，髡人无分男女老幼，皆可为元老，此亦髡人无上下尊卑之分故也，欲为元老者，必先悦民，民悦则给“头票”于其人，得“头票”多者方可为元老，故元老者，非民之所悦之人不能任也，元老院所欲，即民之所欲也，髡人上下一心，盖由此也。

</div>
</div>



==髡人倭国密戏==
<div style="text-indent:2em">
<div style="padding-left:3em">

髡人淫乱，据传髡人有倭国密戏，髡人募倭女数十人，名之曰女优，多给钱粮，使其与男子相交，摄成图影，名其曰AV，盖A者，男之形也，V者，女之形也。髡人皆爱密戏，所爱又各不相同，曰萝莉控、曰御姐控、曰熟女控等等不一而足，此皆滥淫无耻之事，我等无得窥其意也，名女优如我朝之名妓也，其名曰武藤兰、饭岛爱、小泽玛利亚、苍老师、波姐、橘梨纱等，其中苍先生当为影戏中之男优也，髡人之先生竟行此龌龊之事，髡人之廉耻丧尽，当可知矣！波姐者，似为年老色衰之女优也，当为熟女控所爱，此寡廉鲜耻之辈，何能与我朝名妓相提并论？髡人摄密戏，专供真髡及髡人贵客享用，闻当朝亦多爱之，为之一掷千金者不乏其人，呜呼，此属节操何在？我等圣人之徒，当谨守名教，洁身自爱，万不可闻其事也。

</div>
</div>



==髡人短衣==
<div style="text-indent:2em">
<div style="padding-left:3em">

髡人不论上下尊卑男女老幼皆着短衣，上着对襟小褂，下身男着裤女着裙，髡人官吏曰干部者，胸前有二兜，用以盛笔墨纸印之属也，腰束布带，不用金玉犀角之属，即大獠如文马亦如此。吾尝怪髡人豪富甲天下，何以刻俭至此。曾卷曰，澳洲地处极南，气候干旱酷热，加以渺无人烟，万世洪荒，奥宋人皆筚路蓝缕开田地、筑城池，着大袖长衫殊为不便，髡人初至澳洲，万事不备，棉麻葛丝之类奇缺，人着短衣，仅得蔽体，民甚便之。盖髡人短衣，取其实用也。

</div>
</div>



==髡人医药==
<div style="text-indent:2em">
<div style="padding-left:3em">

髡人医分两种，一曰中医，一曰西医。中医者即如我朝之医术，循望闻问切之法，遵内经本草之道，行针砭汤药之术，髡人医论精深，而其成药尤精，曰避瘟散、曰诸葛行军散， 其价甚廉，虽引车卖浆者流亦可得之，于两广瘴热之地所活之人不知凡几。西医者为髡人独有，其论甚奇，非五行相生阴阳相克之理；其术甚异，开胸破腹、割脏取腑视为常事，传闻有以凿钻头，破颅医脑者；其药号曰神药，有皇安丸者，人称阎王敌。尝有浙西巨富，疽发于背，红肿燥热，皮破脓出，臭不可闻，药石罔效，人事不知已二日矣，其子惶惶不知所为，其妻已命人预备棺木，恰逢其友从广里来，携皇安丸数颗，即外用内服，不越十日，啖饮谈笑如常人。髡人出战，皆有髡医相随，虽箭抢穿身、腹破肠出亦可活之。中西之医，各有所长，中西医孰优孰劣于髡人中亦无定论，髡人中有好友因之相争，以致互訾相殴身死者，故中西医之争于髡人中号曰“割席断交三大话题之首”。

</div>
</div>



==髡人割席断交三大话题==
<div style="text-indent:2em">
<div style="padding-left:3em">


'''注：'''

髡人割席断交三大话题：曰中西医孰优孰劣，曰专基音有害无害，曰狗肉能吃不能吃。

髡人之乐，虽非黄钟大吕，亦非靡靡之音，专基音者，当为髡乐之一，然音乐何以有害，髡人称短袖之好为“搞基”，岂专基音乃玉树后庭花之类乎？

狗肉者，以为民食已千余年矣，然闻髡人中有拜狗教，视犬为父母，专禁人食狗肉，流毒甚广，髡人既为我华夏苗裔，何以有拜狗之教，怪哉。

</div>
</div>



==髡人起重机==
<div style="text-indent:2em">
<div style="padding-left:3em">

髡人善百工，有巧思，非独铳精炮利，船快车轻，尤善西洋八卦转心螺丝。有起重机者，依水火之力，瞬息之间可提万斤之物于十丈之台，吾尝于上海见之，其高约数丈，通体以精钢铸就，前有一臂，亦精钢所铸，髡人置稻米千斛于网内，以粗索缚之，但见黑烟白气喷薄而出，其声大噪，千斛之米离地而起，铁臂横移，以置之于十丈外之巨舶。髡人穷天地之精妙，万物之机理，驱鬼神之力，诚可畏也。

</div>
</div>



==髡人钟表==
<div style="text-indent:2em">
<div style="padding-left:3em">

髡人有钟表，髡人之钟，非我朝之钟，乃髡人计时之器也。髡人之钟，内以精钢机括所制，其机括甚繁，机制甚巧，其理幽深，虽能工巧匠，心灵手巧之辈亦不能解十分之一也。有针三，曰时、分、秒，大食数十二，以一日十二时辰也，又有一手柄，每日手摇数十圈，三针即旋转不息，经年累月，分毫不差，又以玻璃为面，晶莹剔透，如无瑕之玉，大小如鸡卵，外覆以黄金赤铜之壳，镶以珍珠翡翠，其价甚昂，动辄需费千金才可得一。髡人好建高楼，高楼上有一阁，曰钟楼，以一髡钟径逾丈者安置其上，每至整点，辄钟声大起，声闻数十里。又闻髡人于海上以两钟相较而定船之所之，此大谬不然也，钟者，示时也，安可以定船之所之乎？

</div>
</div>



==一则==
<div style="text-indent:2em">
<div style="padding-left:3em">
'''作者：'''xiaoxindehua

传宋帝尝问于朝：真理之标准为何焉？

或曰：圣人之学也。



帝又问：有宋一朝，皆尊圣人教化，重儒学、兴科举，然鞑虏一朝至，则一溃千里，使神州陆沉、生灵涂炭，朕舍祖宗社稷，出奔海外，每思及崖山之耻，昼夜不得安寝，唯愿有朝一日能反攻大陆，尽逐鞑虏，恢复中华。今澳宋新立，汝等只知固守祖制而不思变通，莫不要重蹈靖康覆辙！儒生之空谈，可休矣。众臣惭愧。

有举人胡氏闻之，端午龙舟赛会时上书曰：实践乃检验真理之唯一标准。众儒生哗然，而帝独赞之。

帝曰：“你们这些儒生，熟悉儒家那一套，然而毕竟太年轻，有时还幼稚！而这个胡某某写东西啊，比你们不知要高到哪里去了！你们啊，还是要学习一个！”遂传旨，赐为赛艇大学士。

</div>
</div>



==髡人城管==
<div style="text-indent:2em">
<div style="padding-left:3em">

髡人有精兵曰城管，城管者，人皆不识其意也。髡人城管兵铳剑精良，腰插连珠快铳，一手开山斧，一手大流星锤类秤砣，头顶巨盔，身披黑甲，背上大书二字曰“城管”。

崇祯某年，髡人如临高，立足未稳，夜遭海匪刘老香及红毛人袭击，其欲夺髡人铁快船也。博铺髡人告急于百仞，百仞髡人以城管兵二十余乘自走车援之，瞬息而至，大呼上前，呼口号曰“文明执法”、“证据确凿”、“扣车抓人”，远则铳炮齐发，近则斧锤并举，一时间铳子与断臂齐飞，秤砣共碎颅一色，斥责叫骂，响穷博铺之滨，呻吟嚎哭，声断临高之浦，海匪二百余，死伤枕籍，苟且偷生者，不过数人尔。

后髡人进占广州，有关帝庙丐者，不服髡人律令，屡伤髡人巡警，髡人头目刘某大怒，以城管兵五十余突袭关帝庙，告市人以“维稳”，丐者死一千五百三十九，伤九百八十四，逃一十七，前后不过一刻钟尔，自此广州再无丐者。

城管兵以勇决残暴闻，号称拳打八十老太，脚踢哺乳婴孩，远可屠蛮灭虏，近可剿匪抓贼，与板载营之拔刀队并称“二凶”。东虏与贼军皆闻风丧胆，以为“宁肛五百伏波军，不惹半连城管兵”。真髡有谚曰“给我城管十人，我能称霸东门；给我城管百人，我能生擒崇祯；给我城管千人，天下不足平也！”

</div>
</div>



==髡人修路==
<div style="text-indent:2em">
<div style="padding-left:3em">

髡人好修路，每占一地，必先修路，大书口号于墙曰“要想富，先修路”，以诱逐利之莠民也。

髡人修路，不惜工本，所修之路，皆宽广平实，高于地面尺许，路面中高周低，以土为基，覆以碎石，驱水火之力，以“饿螺蛳蒸汽压路机”压实，路边挖深沟以排水，虽大雨倾盆旬日不止，而髡人之路，曾无积水泥淖之忧也，髡人名之曰“马路”。

世人多以为便于行马故也，曾卷笑曰：“此大谬不然也，髡人初之澳洲，有马姓匠人名可思者教人以此法筑路，髡人遂以其人之姓氏名路也”。

呜呼，人生一世，所求多不过名利二字，可思者，一筑路匠人尔，竟可于澳洲名扬万里，青史留名之工匠，更不知凡几，髡人善百工，诚必然哉。

</div>
</div>



==髡人纪年==
<div style="text-indent:2em">
<div style="padding-left:3em">

髡人纪年用泰西历，以汉平帝元识元年为元年，西人之神生于是年也，又书以大食数，吾甚怪也，问之于曾卷，曾卷曰：“兄可知永初元年距永元元年间有几年？”答曰“十八年”，曾卷曰“非也，七十九年”。该曾卷所问者，南朝之年号也，吾所答者，后汉之年号也。曾卷告余曰，髡人用泰西历无他，取其简便易行尔。历朝所用年号，数十百余，髡人以年号纪年，繁复难记又多谬误，故以泰西历纪年，自盘古开天辟地以致如今，皆可以一数纪之。

呜呼，髡人以泰西历简易，不惜夷变，哀哉。

</div>
</div>



==髡人度量衡==
<div style="text-indent:2em">
<div style="padding-left:3em">

髡人之度量衡与我朝大相径庭，虽有里、升、斤之名，然与我朝之里、升、斤则大不相同。髡人度长短不用丈、尺而用“米”，相传为一米姓大家所制，五百米为一髡里，一米之百分之一曰“厘米”，长宽高各一厘米所容为一”毫升“，一髡升为一千毫升，一毫升清水之重量曰一“克”，一髡升水重一“千克”，一千克即二“大斤”也。

盖髡人之度量衡，以度为基，量、衡随之，环环相扣，诚大智若愚矣！



</div>
</div>
==髡人刑罚==
<div style="text-indent:2em">
<div style="padding-left:3em">

髡人性残暴，好滥刑，治下诸人，动辄得咎，髡人之刑曰笞、役、绞。

笞者，惩不听教化之徒也，必于大庭广众行刑以辱之。数月前，有京师举人孙某者，往上海探亲，酒酣大醉，不合于行院门前小解，为髡人巡警所得，依奥宋治安管理条例，当笞二十，同行者黄某以为如此则斯文扫地，以髡银五十元赂之，巡警大怒，云其公然贿赂国家警务人员未遂，当笞五十，二人一同受刑。归家后，孙黄二人羞惭难当，且棒疮复发，未几相继而亡故，髡人残害士子，多类此也。

罪行稍重，则判罚苦役，入劳改队，人提劳改队之名则色变，盖入劳改队者，十之七八不得生出也。劳改队长名符有地，本临高土著，吴令伐髡时陷贼，遂卖身投靠，性贪残好杀，人称符阎王。有熊督幕中常公者，本在何镇幕府，澄迈战后被俘，其人云俘虏中有王督幕僚吕某，入队之初不服管教，义不降髡，曰其志气如泰山之石不可变也，符有地牵之至碎石机前，置大石于其中，顷刻碎之，笑曰泰山石敢当亦不过如此，再饶舌，当置汝于其中。吕某脸如宣纸体若筛糠，裤湿而恶臭不可闻，不久即卖身从贼。

髡人残忍嗜杀且多用绞刑，称之曰吊桅杆、吊路灯、吊树枝、荡秋千等等不一而足，髡人初入广州，多有趁乱抢劫掳掠者，髡人遂于街口人流如织处置绞架数十，每有捕获，辄于颈中挂白木牌一，大书其人罪名，当众数其罪而绞之，无有宽贷，且不许家中收敛，任尸体风干或为鸦鹫啄食，直至再有人犯禁被绞，方一火焚之，欲取杀鸡儆猴之效也，其残暴如此。


</div>
</div>
==髡车 一==
<div style="padding-left:3em">
<div style="text-indent:2em">

髡人善作车，手推马拉者有之，脚蹬自走者有之，喷气冒火者有之，皆构思精巧，灵活非凡。

髡人作手推车名曰疾风、紫电，以其灵快故也。车身以硬木制成，车厢装有机括，可放平可拆卸，砖石细沙，原木柴草，均可运输，其车厢巧则巧矣，我辈亦能明其理，不足为怪。然车轮可谓巧夺天工，车轮以精钢所铸，覆以黝黑之香胶，又充之以气，无惧颠簸，辐条亦用精钢；车轴则实以钢珠，其大小如一，行驶顺滑无比，又无刺耳之声，名曰滚珠轴承，虽我朝之巧匠亦不能为也。髡人手推车比我朝之独轮车所载为多，比太平车费力为少，回转往复、灵活轻便，一人即可运千余斤之物，虽稚子数人，亦可运数百斤，其功数倍于我朝之车，砖石细沙，原木柴草，均可运输，诚为利民之器也。髡酋文某曰“此物大妙，当多作之，使大宋家家有一辆。”





</div>
</div>

[[分类:同人作品]]