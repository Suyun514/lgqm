---
aid: "1008"
zid: "0046"
title: 番外——严禁械斗示
author: 恶魔后花园
---

> 注：本告示为清代石城县令聂亦峰所作《严禁械斗示》，被收录在《聂亦峰先生为宰公牍》中。
>
> 聂亦峰，字尔康，衡永郴桂道衡州府衡山县（今衡阳市衡山县）人，晚清著名地方官。咸丰二年（1852）中进士。《聂亦峰先生为宰公牍》是聂亦峰在广东任官期间所写的告示、报告、判案批语和判词，既体现了作者为宰理念，又体现了当时地方历史和社会文化。
>
> 聂义峰与聂亦峰撞名纯属巧合，在原文基础上将《清律》改为元老院的《宋律》，由王兆敏发布。

为申《宋律例》严禁械斗事：

照得粤中民情犷悍，敢于干犯典刑，而其最著者，莫如明火打劫，掳人勒赎，纠众械斗三项为尤甚。顾打劫、掳赎，人皆知为犯法，间有畏死而不敢为者。若纠众械斗，则直以为理所当然，分所应为，而凡有血气者，不得不为，并不知有犯法之说。无怪乎纷纷效尤愈斗愈烈也。殊不知例禁极严，着为成法。

查例载：“严禁聚众‘打砸抢’。因‘打砸抢’致人伤残、死亡的，以伤害罪、杀人罪论处。毁坏或者抢走公私财物的，除判令退赔外，首要分子以抢劫罪论处。造意之人及从者流三千里。故意伤害他人身体的，处三年以下有期徒刑、拘役或者管制。致人重伤的，处三年以上十年以下有期徒刑；致人死亡或者以特别残忍手段致人重伤造成严重残疾的，处十年以上有期徒刑、无期徒刑或者死刑；故意杀人的，处死刑、无期徒刑或者十年以上有期徒刑；”又“以暴力、胁迫或者其他方法抢劫公私财物的，处三年以上十年以下有期徒刑。情节严重的或者致人重伤、死亡的，处十年以上有期徒刑、无期徒刑或者死刑，可以并处没收财产”。律例森严，岂容冒犯。

而不意此间之相习成风，变本加厉，纠众竟至数千人，致毙动辄数百命。民间固不知为犯法，官中亦不闻有治罪者。何也？盖两造势均力敌，器械精良，州县差役几何，武营兵弁又几何？即使闻信之余，立便会营前往，而以区区官势，加之于轰轰烈烈之场，不唯若辈置若罔闻，藐若无睹，而返躬自顾，已觉气为之馁，而形为之惭矣。如此而欲弹压之，禁制之，锁拿而惩办之，不亦难乎？是不如隐忍为高，听其自起自止，既可藏拙，又可养威，且不致为乡愚所窃笑也。此械斗之所以愈斗愈烈也。

然此亦惠、潮之间有此风气，近省则唯东莞、新安，颇亦有之。他处则未之前闻也。岂期风俗日偷，江河日下，香山、田德间亦一为之。万不料泽衍白沙，秀钟紫水，凤所谓海滨邹鲁者，亦竟如是耶？是则牧民者所不得不引以为己咎者也。

嗟嗟！各有身家，竟毁之而弗恤。谁非人子，甘弃之如遗？以同乡共井之人，顿成寇敌，于化日光天之下，妄逞戈矛。童子何知，亦效觸蛮之战。匹夫无罪，同为鹬蚌之争。溯其肇衅之由，非必仇深似海，只以极微之故，遁然戴不共天。于是大启祠堂，以祖宗为米饭主：分投工局，以绅耆为护身符。旂或黑而或红，厮杀何分皂白？袒忽左而忽右，主持那问公平？或被戕而不肯认输，或自杀以为图赖。至其图赖之法，尤为惨不可言。议定每命若干，愿者届期支领，中设数台筵席，罗列杯盘，外张一道壁衣，密排锋刃，居首坐者称为豪杰，自云视死如归，效指麾者俱是英雄。佥曰后生可畏，引壶觞以自酌，恍联枌社之欢。倏炮械以横飞，顿起萧墙之衅。据案者方陶然而大嚼，举兵者忽蓦尔以相加。一脔之到口未甘，众箭之钻心已集。伏杀机于酒食，何期兴尽而悲来。以人命为儿戏，真是醉生梦死。遂乃检验所伤数目，讹彼仇家，装点被害情形，呈堵官府，于此而不加察，鲜不被其所蒙。以彼鬼蜮如此诪张，实非神明所能鉴别者。若不亟为严禁，无由化此凶顽。

除将所犯律条，刊刻简明示谕，遍行颁发各乡、各埠、各公局、各村寨逐为悬示外，合再出示晓谕。为此示仰阖邑军民诸色人等知悉：

汝等自示之后，务宜痛惩于前。凡诸各族父兄，严行禁约子弟。俾知杀人抵命，显有王章，作恶降殃，聿昭天理。幸际承平之世，得免乱离，并居完善之区，不遭兵燹。乃不相安耕作，以期共保身家，竟挟微嫌，构成巨祸。毋逞忘身之忿，以为快意之端。人杀我而肢体摧残，惨亡谁惜？我杀人而累囚拘系，拖累何穷？徒使父母无依，妻孥失所，毁禾伐树，富顿居贫，荡产倾家，乐转为苦。而且冤冤相报，念念不忘，害贻子子孙孙，怨结生生世世。当下一呼百诺，扪心究不识所由，卒之两败俱伤，回首亦自知无谓。迨至势骑虎背，欲罢不能，遂令命付鸿毛，求生不得。试问有何益处，尽皆视若固然？真可谓别有肺肠，全无心性者矣。

而其最可恶者，则为唆耸之徒，尤宜严以治之，以杜构争之衅。盖彼立身事外，谗构居中，因存一念之私，致酿两家之祸，忍害多人之命，以供自己之求。舌鼓如簧，直等妖言惑众，腹藏有剑，甚于强盗劫财。此种奸恶，诚堪痛恨。甚或两姓俱知悔祸，而外来之募勇不肯干休，且有后人皆愿息争，而中饱之衿耆犹为煽播。若非重惩此辈，何以除根？要惟立置极刑，无使滋蔓。

嗣后如敢再犯，官中即刻亲临，不问谁是谁非，无论孰强孰弱，但见有人械斗，即行派勇环攻，照依叛逆之条，准许格杀勿论，并拘拿其父老，且拆毁其宗祠。凡夫主唆帮从之人，律以绞徒流放之罪。

至若所争何事，被杀何人，则皆淡然若忘，付之存而不论。盖两造俱违禁令，便一般同是罪人，有罪即诛，理何分乎曲直；无人可免，词不待夫供招。良由锢蔽已深，非火烈不能知畏，譬彼阴霾太重，非霆奋不足回者。况经苦口敷陈，奚啻好言相劝，乃敢甘心违抗，初非不教而诛。斯即殄灭无遣，犹是体天地好生之德。冀或观感而化，何尝非圣王止辟之心？

倘经惩创之余，竟得挽回此弊，将见其父诫其子，兄诫其弟，家喻户晓，行革故而鼎新，庶几善知所感，恶知所惩，道一风同，悉型仁而讲让，化彼凶残之习，酿为愉悦之庥，同游安乐之天，免蹈忧危之地。毋胥戕虐而胥保惠，咸孰孝友睦姻任恤之风，斯相友相助以相扶持，共上康乐和亲安平之颂，不诚彬彬乎理学之名区，而为皞皞然海疆之福地也哉。

其各凛遵毋违。

特示。
